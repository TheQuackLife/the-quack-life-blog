+++
title="Odpuść kontrolę nad tym, na co nie masz wpływu"
description="Często narzekamy na spoźniający się autobus czy zachowanie drugiej osoby. Ale czy mamy realny wpływ na jakąkolwiek z tych rzeczy?"
date=2023-09-11
draft=false
+++


Hej wszystkim! 
Dziś chciałabym podzielić się z Wami moimi przemyśleniami o kontroli. Zapraszam 🙂
Co skłoniło mnie do takiego tematu dzisiejszego wpisu?
Cóż, zaplanowałam sobie spacer, wyjazd do lasu, tymczasem pogoda popsuła mi plany. Pada deszcz. Poczułam smutek i rozczarowanie, bo bardzo nastawiłam się na ten wypad. W głowie pojawiły mi się myśli takie jak: “jesteś do dupy, twoje plany znowu nie wypalą”, “jak teraz pójdziesz na spacer, było wstać wcześniej jak była ładna pogoda” i wiele wiele innych. Każda z nich ma charakter krytykujący, wobec czego czuję się smutna i bezradna, a właściwie to moje wewnętrzne dziecko, które poczuło się skrzywdzone. 

A dlaczego ja karam się w mojej głowie za to, na co nie mam wpływu?
Nie mamy wpływu na wiele rzeczy oraz okoliczności. Nie mamy wpływu na to, jaka będzie pogoda, jak zachowa się wobec nas druga osoba, czy będziemy stali 10 minut na światłach czy nie, czy nasz autobus się spóźni czy nie. Obwinianie siebie nie ma sensu, gdy nie mamy na te wszystkie rzeczy wpływu.
Usilnie staramy się kontrolować wszystkie rzeczy dookoła nas, aby jak to się mówi “mieć wszystko pod kontrolą”. Ale czy taki stan jest w ogóle możliwy? 
Chcemy kontrolować tak wiele rzeczy, zapominając o tym, na co realnie mamy wpływ. 
Wpływ mamy jedynie na siebie i swoje zachowanie. Nie na zachowanie kierowcy, koleżanki czy matki. Możemy kontrolować jedynie siebie, więc przestańmy usilnie próbować wpływać na wszystko dookoła nas. 

Skoro mamy wpływ jedynie na nasze zachowanie, musimy nauczyć się radzić sobie w sytuacjach, gdy cały świat dookoła nas, na który nie mamy wpływu przysłowiowo “nawali”.
Gdy Twój autobus odjedzie szybciej niż było to planowane, wobec czego nie zdążysz na niego, masz wybór, jak się zachowasz. Opcja numer jeden brzmi: stoisz i piszesz do koleżanek, że życie jest do dupy bo właśnie odjechał Ci autobus i narzekasz na całą sytuację. Opcja numer dwa: myślisz, co możesz w tej sytuacji najlepszego zrobić, może jest jakiś inny autobus, który też jedzie w tym samym kierunku? Wtedy spóźnisz się tylko trochę, ale dojedziesz na miejsce. Może ktoś jest w stanie Ci pomóc i dowieźć Cię na miejsce? 

Te dwa zachowania różnią się diametralnie. W pierwszym, oddajemy kontrolę nad sobą okolicznościom dookoła. Przyjmujemy postawę “cóż, skoro autobus mi odjechał to wszystko na nic, cóż, zostało mi tylko narzekanie”. W drugim natomiast, pomimo tego, że czynniki zewnętrzne postawiły nas w ciężkiej sytuacji, próbujemy poradzić sobie z nią jak najlepiej potrafimy, bo na siebie mamy wpływ. Nie na autobus, na kierowcę, lecz na siebie. 

Ta więc gdy teraz myślę sobie o tym, że popsuła się pogoda, nie zadręczam się negatywnymi myślami. Zamiast tego próbuję znaleźć najlepsze wyjście z tej sytuacji. Poczekam, aż przestanie padać deszcz, w tym czasie zrobię resztę rzeczy, które na dziś sobie zaplanowałam. Nie oddaje kontroli nad sobą otoczeniu. Ja sama decyduję o swoich zachowaniach. 

Czasem decydowanie samemu o sobie jest ciężkie, wolimy poddać się czynnikom zewnętrznym, bo jest to po prostu łatwiejsze i wygodniejsze. Łatwiej jest stać i narzekać na autobus, niż biec na kolejny. Łatwiej jest leżeć w łóżku i stwierdzić, że i tak ten dzień jest do bani, skoro jest słaba pogoda, aniżeli zaakceptować fakt, że teraz jest gorsza pogoda, ale nie znaczy to, że jestem obezwładniona i nie mogę nic zrobić. 
Często tak bardzo chcemy wpływać na świat, że zadręczamy się przeszłością, a nie potrafimy być tu i teraz. Patrzymy w tył, a nie w przód. Lekarz się spóźnił, autobus odjechał, pogoda jest do kitu, dzień do dupy. Ale dlaczego tak jest? Dlaczego pozwalamy tym wszystkim czynnikom zewnętrznym decydować o naszym samopoczuciu, produktywności, o naszych działaniach. 
Na koniec dnia to my sami jesteśmy kowalami własnego losu. Nie autobus, nie deszcz, nie lekarz. My. 
Po co tracić nerwy na wszystko, czego nie możesz zmienić? Po co narzekasz? Czy możesz coś z tym zrobić? 

Podzielę się z wami moją złotą zasadą, która jest też dla mnie powiedzmy “red flag” w nawiązywaniu relacji. Jeżeli nie mam na coś wpływu, nie narzekam na to. Jeśli mam na coś wpływ, również na to nie narzekam, ale próbuję coś zmienić. Jeśli natomiast można coś zrobić aby było lepiej ale zamiast tego całymi dniami ktoś na to narzeka, to zwyczajnie widzę, że nie jest to mój typ człowieka, z którym chce nawiązać bliższą relację. Nie skreślam za to drugiego człowieka, komunikuje mu to, co widzę, gdy jednak on nic z tym nie robi, nie chce kontynuować takiej znajomości.. Jest to właśnie wspomniana przeze mnie wyżej czerwona flaga, z którą raczej nie chcę przebywać na co dzień. 

Bądź uważny na ludzi dookoła siebie, ale pamiętaj, że nie możesz wpłynąć na zachowanie drugiej osoby. Możesz dawać jej rady, pomagać jej. Ale ostatecznie to ta osoba jest odpowiedzialna sama za swoje czyny i nie powinieneś przejmować tej odpowiedzialności, bo każdy odpowiada za siebie. Nawet jeśli chcesz dla drugiej osoby jak najlepiej, to jeśli ona znowu zrobi coś “nie tak” to pamiętaj, że nie jest to twoja odpowiedzialność. Jeśli twoi rodzice się kłócą, a ty obwiniasz się o to, pamiętaj, że to również nie jest twoja odpowiedzialność. Kontroluj to, co możesz kontrolować i bierz za to odpowiedzialność. Czyli za siebie. 

Dziękuję Ci bardzo za przeczytanie tego wpisu, mam nadzieję, że wyciągniesz z niego coś dla siebie :) 
Do usłyszenia! <3 
